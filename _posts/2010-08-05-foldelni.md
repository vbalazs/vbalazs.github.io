---
layout: post
title:  "Földelni!"
date:   2010-08-05 19:34:00
category: elektronika
tags: [földelés, laptop, monitor]
---

<div style="text-align: justify;">Aki azt gondolja, hogy a bejegyzésben az anyósról lesz szó, az csak akkor olvassa tovább, ha érdekli a kalandom a földeletlen dugaljakkal. A családi kapcsolatok efféle ápolására most nem térek ki :-)</div><div style="text-align: justify;"><br />
</div><div style="text-align: justify;">A történet egész karácsony előttre nyúlik vissza, amikor megleptem magam egy külső monitorral (Samsung TFT) a laptopom mellé. A koliban nagyon szépen működött a konfiguráció, semmi anomáliát nem észleltem.</div><div style="text-align: justify;"><br />
</div><div style="text-align: justify;">A tavaszi szemeszter végén hazaköltöztem; a házban nincsenek földelt konnektorok (az egész házban nincs bevezetve a föld), így használtam 1 hónapig, amikor észleltem, hogy az USB-n rádugott telefonom alu háza "<i>ráz</i>". Először azt hittem, hogy képzelődöm (már igen csak hajnal felé járt...), de másnap is ugyanúgy éreztem, ezért nyomozásba kezdtem.</div><div style="text-align: justify;">Ennek első eredménye az volt, hogy a laptop alu keretén is mérhető feszültség volt. A laptop adaptere földeletlen ("<i>vékony dugós"</i>), így figyelmem a monitor VGA csatlakozója felé fordult. Műszerrel rámérve a csatlakozó testjére 10-15V feszültséget mértem. A jelenség megszűnt, ha lehúztam a gépről a VGA csatlakozót.</div><div style="text-align: justify;">Furcsa gondolataim támadtak a monitor garanciális javításáról, illetve a kóboráram lehetőségéről. Ellenőriztem az elosztót, a konnektort, annak a föld érintkezőiről nem kaphatta a feszültséget. Egyértelmű volt, hogy egyedül a monitor felelős a galibáért. Rámértem, hogy nem-e zárlatos belül, szerencsére ezt sikerült kizárni.</div><div style="text-align: justify;"><br />
</div><div style="text-align: justify;"><b><u>Eredmény:</u></b></div><div style="text-align: justify;">A monitor generálja ezt a feszültséget (talán valamiféle sztatikus feltöltődés?), amit megpróbál a földelésen keresztül elvezetni. Esetünkben ezt nem sikerült, ezért továbbította a laptopom, az a telefonom felé, végül rajtam keresztül záródott az áramkör.</div><div style="text-align: justify;"><br />
</div><div style="text-align: justify;"><b><u>Megoldás:</u></b></div><div style="text-align: justify;">Kb. fél méter betonvas lefúrva az asztalom mellé, zászlószerűen ráhegesztett laposvassal, amire az elosztó föld vezetékét rákötöttem.</div><div style="text-align: justify;"><br />
</div><div style="text-align: justify;"><b><u>Konklúzió:</u></b></div><div style="text-align: justify;">Vegyük komolyan a használati utasításban a megfelelő földelésre vonatkozó <i>kövérbetűs </i>figyelmeztetéseket, mert az elektromos eszközeink láthatják kárát. Neten olvashatunk így kimúlt tévékről és asztali lejátszókról.</div><div style="text-align: justify;">Azt hiszem szerencsésnek mondhatom magam, hogy mind a laptopom, mind a telefonom túlélte ezt a <i>megrázó</i> kalandot, no meg azért, mert apám villanyszerelő ;-)</div><div style="text-align: justify;"><br />
</div><hr style="width: 100%;" /><div style="text-align: justify;">Aki tudja, hogy a monitorban mi generálja ezt a feszültséget, ne tartsa magában :-)<br />
<span class="Apple-style-span" style="font-size: small;">(Monitor típusa: Samsung SyncMaster 2233SN)</span></div>
