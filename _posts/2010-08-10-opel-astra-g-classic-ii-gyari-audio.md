---
title:  "Opel Astra G (classic II) audió rendszere I. rész"
date:   2010-08-10 00:42:00
category: auto
tags: [ajtó, astra, audió, classic, csatlakozó, hangszóró, kábel, opel]
---

Adott egy 2008-as modellévű Opel Astra G, amibe gyárilag nem szereltek rádiót. A gyári hifi egyrészt nagyon drága (százezres nagyságrend), másrészt, ha lekötöd az akksi sarujait akkor lezár és csak szervízben tudják a kódját, amivel ismét működésre lehet bírni. Ennek hátrányait nem akarom ecsetelni.<br />
<br />
Egy tetszőleges márkájú és képességű autóriádió beszereléséhez csupán némi ügyességre van szükség, hiszen a gyári antenna a tetőn, a csatlakozó is megtalálható a helyén.<br />
Az eszközt bekötve és bekapcsolva jön a csalódás: ha nem kértünk gyári hifit, akkor csupán egy-egy közép hangszórót kapunk az első ajtókba (ajtónként egy magas és egy közép hangsugárzó helye van kiépítve). A probléma ezzel az, hogy Mozart nem úgy szól, ahogy kellene. Bontóból 1000 Ft/db áron vehetünk magas hangsugárzókat előre, ennek beszerelése annyiból áll, hogy a külső tükör belső borítását (az egész "fekete háromszöget") le kell pattintani. Apró műanyag patentok tartják (3 db), amikre rá van csúsztatva a műanyag burkolat, aminek ez a sínje hajlamos eltörni lefeszítéskor. A leszedésének technikájára még nem sikerült rájönnöm. Elméletileg le-fel + balra-jobbra irányokba való mozgatással lejön, gyakorlatilag ehhez túl szoros. A csipogók csatlakozói oda vannak vezetve, csak vissza van "tűrve", egy csipesszel könnyen kivehetjük, és csatlakoztathatjuk a hangszórót.<br />
<span class="Apple-style-span" style="font-size: small;">Tipp: ha a magas hangszórót bontóból vesszük, előfordulhat, hogy vasreszelékes, ezt kompresszorral - nem túl közelről - lefújhatjuk róla, így nem fog recsegni :)</span><br />
A fedél visszahelyezése egyszerűbb, ha kiszedjük a patentokat (Vigyázzunk, könnyen megsérthetjük a festést és a patent is eltörhet! Legyünk különösen óvatosak!), becsúsztatjuk a fedél sínjébe őket és visszapattintjuk a helyére.<br />
<br />
Ha ezzel megvagyunk, de&nbsp;vannak utasaink hátul is, akik szintén Mozartra vagy Beethovenre vágynak, csak akkor hallják a zenét, ha elöl már zavaróan hangos.<br />
<br />
Jogosan merül fel az olvasóban, hogy akkor tegyünk hátulra is hangsugárzókat és az autóban ismét béke honol. Az ajtókban látszik a hangszórók helye, a burkolatot levéve jön az újabb csalódás: ha nem kértünk gyári hifit, nem fogunk hangszóró vezetéket és csatlakozót találni, pedig a rádió felőli csatlakozóban be van kötve. A leleményes fórumozó&nbsp;kollégák kimérték, hogy a hátsó ajtóig vitték el ezeket a vezetékeket: ha kihúzzuk az ajtó csatlakozót, akkor az oszlop felőli hatlyukas sorban a két szélső a közép sugárzó. Az ajtó felőli csatlakozót megnézve észrevehetjük, hogy, ezeknek a tüskéi (is) hiányoznak. Ez maga a feketeleves, ugyanis ahhoz, hogy hátulra szereljünk hangszórókat az egész ajtó kábelkötegét cserélni kell.<br />
<br />
Ennek mikéntjét olvashatod el a <a href="/2010/08/opel-astra-g-classic-ii-audio-rendszere.html">II. részben</a>.