---
title:  "Opel Astra G (classic II) audió rendszere II. rész"
date:   2010-08-19 16:11:00
category: auto
tags: [ajtó, astra, audió, classic, csatlakozó, hangszóró, kábel, opel]
---

<div style="text-align: justify;">Az <a href="/2010/08/opel-astra-g-classic-ii-gyari-audio.html">előző részben</a> ismertettem a körülményeket és a problémát, miszerint hátulra utólag hangszórót csak drága szervízköltséggel lehet.</div><div style="text-align: justify;">A gond az, hogy a hangszórók csak a hátsó ajtóig vannak elvezetve, de a csatlakozóból hiányoznak a tüskék. Gányolósabb kollégák azt tanácsolták, hogy hákoljam bele házilag, de én minél tovább szeretném megtartani az autót a gyári formájában. Szintén a bontót hívtam segítségül (egyébként <a href="http://opelbontottalkatresz.hu/">őket</a>&nbsp;ajánlom, nagyon korrektek!), ahonnan sikerült közép hangszórókat 2000 Ft/db áron, magas hangsugárzókat&nbsp;1000 Ft/db&nbsp;(ugyanolyanok mint elöl),&nbsp;hátsó kábelkötegeket szerezni 2000 Ft/db áron. Hab a tortán, hogy sikerült full extrás darabokat beszerezni: az elektromos ablak és az oldallégzsák kábelei, tüskéi is benne vannak :-) ezek ugyan nekünk nincsenek kihasználva, de G Astrában igazi kuriózum ;) Ha az olvasónak hátul is elektromos ablakok vannak, akkor sajnos a kábelkötegek beszerzése nehezebb lehet, mi csak szerencsések voltunk. Fontos megjegyezni, hogy a biztonságunk érdekében, <i>ha az autóban van hátul légzsák, ezt a műveletet <b>végeztessük szakszervízben</b>!</i></div><div style="text-align: justify;"><br />
</div><div style="text-align: justify;">A kárpitot leszedni csak elsőre nehéz. 3 csavar, 7 patent, 3 fém "sínkampó" és az ablaktörlő fogantyú tartja. Utóbbival érdemes kezdeni, itt a kárpitvédő gyűrű és a tekerő között van egy&nbsp;<span class="Apple-style-span" style="-webkit-border-horizontal-spacing: 2px; -webkit-border-vertical-spacing: 2px; font-family: sans-serif; font-size: 15px; line-height: 19px;"><b>Ω</b></span>&nbsp;alakú gyűrű, amit egy célszerszámmal felfelé ki lehet húzni, amikor a tekerő lefelé áll. Célszerszám lehet egy keményebb drót, aminek a végét pár mm-re 90 fokban meghajlítjuk. Ezután kivesszük a 3 csavart (egy lent, egy a becsukó fogantyúban, egy pedig a kilincsnél. Utóbbiakat egy-egy&nbsp;ovális&nbsp;műanyag sapka fedi), oldjuk a patentokat (ezekből is célszerű venni a bontóban, könnyen törnek) és az egészet megemeljük felfelé. Szedjük ki a bowdent a kilincsből és az ajtókárpitot már félre is tehetjük</div><div style="text-align: justify;">Találunk egy műanyag ragasztott fóliát, amit elég gusztustalan leszedni és visszatenni, ezért a kevésbé bátrak tényleg végeztessék ezt inkább szervízben. A fólia szerepe nem csak a korrodáció megelőzése, &nbsp;hanem a légzsák ennek segítségével vizsgálja az ajtóban a légnyomásváltozást és lép működésbe. Ha nincs is légzsákunk, akkor is igyekezzünk visszatenni a legeredetibb formában. Leszedésnél illene másikat feltenni, de ez nem kevés pénz.</div><div style="text-align: justify;"><br />
</div><div style="text-align: justify;">A fólia levétele után láthatjuk a kábelköteget és jön a következő wtf. Hogy a kutyafülébe dugták be a központi zár csatlakozóját? Erre én sem jöttem rá. A külső kilincset sem sikerült kiszerelni, de nem is biztos, hogy segített volna. Vastag kezűek meg se próbálják. Az én kezem épp, hogy befért. A vásárolt kábelkötegen a lila tetejű, elég nagy csatlakozó a központi zár csatlakozója. Ezen tanulmányozhatjuk a működését (ki kell pattintani a tetejét és csak ekkor lehet kihúzni), ezt kell egy kis csavarhúzóval (én STIHL csavarhúzót használtam) kipattintani az eredeti helyén és lehúzni. Való igaz, hogy nem látni semmit, csak a tapintásra hagyatkozhat az ember. Ha valaki tud egy jobb módszert írja le legyen szíves a kommentekben! ;-)</div><div style="text-align: justify;">Miután kivettük a régi köteget, az új beszerelése nem nagy művészet, csak figyeljünk a felfogatási pontokra. A központi zár csatlakozója itt is okozhat némi bonyodalmat, ugyanis, ha megvizsgáljuk a működését, akkor láthatjuk, hogy csak akkor csúsztatható a helyére, ha ütközésig fel van húzva a lila fedele. (dugjuk be az ujjunk, hogy ne essen le és így próbáljuk visszadugni (<b>nem egyszerű!</b>). A hátsó ajtó csipogójához a kábelt "kívül" kell hozni, hiszen belül elakadna az ablaklehúzó mechanikában. A kábelkötegen van egy gumi tölcsér, amin keresztül ki tudjuk hozni a csatlakozót, szinte adja magát. Arra is vigyázzunk, hogy keressük meg neki a legmegfelelőbb utat, nehogy odacsípjük valahova összeszerelésnél. Én a magas hangszórókat szinte a legvégén tettem be, hiszen azt kívülről kell a burkolatba nyomni, miután a fedelet lepattintottuk.</div><div style="text-align: justify;"><br />
</div><div style="text-align: justify;">Való igaz, hogy egy kicsit macerás, így ha&nbsp;van&nbsp;lehetőségünk (épp vesszük az új autót, bármilyet), próbáljunk az eladóval úgy alkudozni, hogy szereljék be a hangszórókat, de gyári hifit nem kérünk.</div><div style="text-align: justify;">Remélem valakinek segít a leírás, nekem nagyon sokat segített volna :)</div><div style="text-align: justify;"><br />
</div><div style="text-align: justify;">Hozzászólások a témában az opelfórumon <a href="http://www.opelforum.hu/index.php?showtopic=119">itt</a>.<br />
Hasznos könyv: Opel Astra G így csináld 98 márciustól</div>