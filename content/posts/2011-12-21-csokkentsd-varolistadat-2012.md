+++
date = '2011-12-21T22:46:00+01:00'
title = 'Csökkentsd a várólistádat 2012'
slug = 'csokkentsd-varolistadat-2012'
tags = ['kultúra', 'könyvek', 'moly', 'olvasás', 'várólista']
keywords = ['']
languages = ['hu']
languageCode = 'hu-HU'
locale = 'hu_HU'
+++

Az utóbbi fél évben próbáltam ellensúlyozni a szakbarbárságom némi szépirodalommal, ezt megkönnyítendő elkezdtem használni a korábban regisztrált [moly.hu](http://moly.hu/tagok/vbalazs) profilom.

Itt értesültem erről az érdekes kezdeményezésről, amelyről részletesebben az [Olvasónapló](http://olvasonaplo.freeblog.hu/archives/2011/12/12/Csokkentsd_a_varolistadat_2012/) blogon olvashattok.

Kíváncsiaknak egy rövid kivonat:

> **Mi is a csökkentsd a várólistádat?**


> Egy nemzetközi példára indított verseny, melynek célja, hogy az olvasásra váró könyvek kupacát csökkentsük minimum 12 kötettel, azaz annyival, ahány hónap van egy évben. Hogy legyen helye virtuális vagy valós polcán az embernek még több kötetnek, meg egy kicsit könnyítsen a lelkiismeretén.


> Várólistának hívom azokat a könyveket, amelyeket beszereztél, összegyűjtöttél és már régóta arra várnak, hogy elolvasd őket, de valahogy mindig van valami fontosabb amit szeretnél olvasni.

> [...]

> A feladat egyszerű: *Olvass el 12 könyvet 12 hónap alatt a várólistádról.*

Ennek apropóján én is összeállítottam egy listát, amiket mindenképp el szeretnék olvasni mielőtt [vége a világnak](http://www.idokep.hu/hirek/2012-vilagvege-visszaszamlalas):

* Rejtő Jenő (P. Howard): A tizennégy karátos autó
* R. A. Salvatore: A klónok támadása
* Matthew Stover: Star Wars – A Sith-ek bosszúja
* Terry Brooks: Star Wars I. – Baljós árnyak
* Cassandra Clare: Hamuváros
* Cassandra Clare: Üvegváros
* Cassandra Clare: Csontváros
* Szergej Lukjanyenko: Világok őre
* Gerald Durrell: A véznaujjú maki meg én
* Isaac Asimov: Én, a robot
* Szabó Magda: Für Elise
* Nemere István: A fantasztikus nagynéni
* Dan Brown: Digitális erőd

Természetesen molyon is létezik [kihívás](http://moly.hu/kihivasok/csokkentsd-a-varolistadat-2012).

_Olvasásra fel! :)_

**(Ui.: Szorítsatok a vizsgaidőszakban!)**
